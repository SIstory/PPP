<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 34 Resolucija o položaju goriškega delavstva, sprejeta na ustanovnem zboru Slovenske ljudske stranke na Goriškem 25. novembra 1907 v Gorici</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-94">Dok. št. 34</span><br class="subtitle"/><span class="subtitle" id="PPP-1890-1918-head-95">Resolucija o položaju goriškega delavstva, sprejeta na ustanovnem zboru Slovenske ljudske stranke na Goriškem 25. novembra 1907 v Gorici<span id="ftn40_return"><a class="notelink" title="Gorica, leto IX, št. 97, Gorica, 26. 11. 1907, Slovenska Ljudska Stranka na Goriškem." href="#ftn40"><sup>40</sup></a></span></span></h1><div class="chapter" id="doc034"><ol class="numbered" id="No.34.PPP"><li class="item" id="d45e14773">Zbor zaupnikov <q>S. L. S. </q> na Goriškem se čuti solidarnim z delavci v nabrežinskih kamnolomih. Delavci so sedaj odpuščeni, brez dela ter izpostavljeni največjemu pomanjkanju. – Zbor zaupnikov se obrača po svojih poslancih na vlado, da takoj priskoči brezposelnim delavcem na pomoč z denarno podporo, dokler nimajo v domovini primernega zaslužka. –</li><li class="item" id="d45e14778">Zbor zaupnikov nalaga svojim poslancem sveto dolžnost, naj se varuje domače delavstvo pred invazijo tujcev, ki domačemu delavstvu jemljejo in izpodkopujejo kruh. – V dosego te naloge je potrebno, da se uvede visok <span style="font-style:italic">delavski davek za vse delavce iz tujine</span>. –</li><li class="item" id="d45e14783">V Tržiču dela vlada nov arzenal na stroške avstrijskih državljanov. Pri tem toli imenitno patrijotičnem delu so uposleni v veliki večini sami Italijani iz kraljestva. Slovencev ali sploh avstrijskih Italijanov se niti ne sprejema. Zbor zaupnikov zahteva po svojih poslancih od vlade, naj ista <span style="font-style:italic">takoj</span> potrebno ukrene, da dobe zaslužka v arsenalu v <span style="font-style:italic">prvi vrsti domačini</span> in še le <span style="font-style:italic">potem tujci</span>. –</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn40"><p><a class="link_return" title="Pojdi nazaj k besedilu" href="#ftn40_return"><sup>40.</sup></a> <span class="noteBody"><span style="font-style:italic">Gorica</span>, leto IX, št. 97, Gorica, 26. 11. 1907, Slovenska Ljudska Stranka na Goriškem.</span></p></div></div></div></body></html>