<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 105 Resolucije, sprejete na shodu slovenskih in istrskohrvaških državnih in deželnih poslancev 2. oktobra 1890 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-337">Dok. št. 105</span><br class="subtitle"/><span class="subtitle" id="PPP-1890-1918-head-338">Resolucije, sprejete na shodu slovenskih in istrskohrvaških državnih in deželnih poslancev 2. oktobra 1890 v Ljubljani<span id="ftn180_return"><a class="notelink" title="Slovenec : političen list za slovenski narod, leto XVIII, št. 227–229, Ljubljana, 3., 4. in 6. 10. 1890, Po shodu slovenskih poslancev. Glej tudi Slov…" href="#ftn180"><sup>180</sup></a></span></span></h1><div class="chapter" id="doc105"><p id="No.104.PPP.1">Slovenski in istersko-hrvatski državni in deželni poslanci, neomahljivo stoječ na temelju svojih národnih in državnih pravic, izjavljajo, da bodo v državnem in deželnih zborih skupno delovali, ter uporabljali vse svoje moči v to svrho, da se odstranijo krivice, ki se godé slovenskemu in hrvatskemu narodu.</p><p id="No.104.PPP.2">Iz člena 19. tem. zak. z dné 21. decembra 1867 št. 142 drž. zak. izhaja pravica zahtevati, da uradi vsake vrste s slovenskim prebivalstvom v slovenskih pokrajinah izključno slovenski poslujejo in se zahteva v ta namen:</p><ol class="ordered:a" type="a" id="No.104.PPP.3"><li class="item" id="d45e21725">da vlada imenuje za urade v slovenskih pokrajinah uradnike v govoru in pismu popolnoma zmožne slovenščine, katere znanje imajo dokazati pred redno komisijo višjega sodišča, oziroma namestništva;</li><li class="item" id="d45e21727">da vlada tudi sama čuva nad tem, da se oblastva v poslovanji s slovenskim prebivalstvom v istini slovenščine poslužujejo.</li></ol><p id="No.104.PPP.4">Ravno isto se zahteva gledé uradov za hrvatski jezik v Istri.</p><p id="No.104.PPP.5">V pospeševanje in olajšanje tega se zahteva, da se napravi <span style="font-style:italic">oddelek štajerskega namestništva </span>za Spodnji Štajer po vzgledu onega za južno Tirolsko, da se ustanovi v Ljubljani višje deželno sodišče za slovenske in isterske pokrajine; da se ustanovi v Ljubljani pravniška akademija z vsemi pravicami vseučiliških fakultet in popolno pariteto slovenskega in hrvatskega učnega jezika.</p><p id="No.104.PPP.6">Opiraje se na ravno isti člen temeljnih zakonov je gledé šolstva zahtevati:</p><ol class="ordered:a" type="a" id="No.104.PPP.7"><li class="item" id="d45e21739"><p id="index-p-d45e21741">da se ljudska šola, namenjena odgoji slovenske oziroma istersko-hrvatske mladine, povsod vredi na podlagi verskega izpovedanja in z izključno materinim učnim jezikom, da se za njo potrebno učiteljsko osobje pridobi s primerno vreditvijo dotičnih učiteljišč, ter da se šolsko nadzorstvo deželno kakor tudi okrajno izroča le nadzornikom, ki so slovenskega, oziroma hrvatskega jezika popolnoma zmožni.</p> <p id="No.104.PPP.8">Ravno isto velja gledé obrtnih šol, katerih ustanovitev naj vlada nadaljuje, v prvi vrsti pa naj popolni obrtno šolo v Ljubljani, obrtno šolo v Trstu pa tako preustroji, da se bode nekoliko predmetov podučevalo tudi v slovenskem jeziku.</p></li><li class="numbered" id="No.104.PPP.9"><p id="index-p-d45e21749">Da se na novo oživotvori gimnazija v <span class="corr">[Kranju]</span> in popolni v višjo gimnazijo, ter da se napravijo slovenske vzporednice razun na gimnaziji v Mariboru tudi na gimnazijah v Celji, Gorici in Trstu, za hrvatsko mladino v Istri pa da se na novo otvori gimnazija v Pazinu s hrvatskim učnim jezikom, ali pa, da se vsaj napravijo hrvatske paralelke na državni gimnaziji v Pulji.</p> <p id="No.104.PPP.10">Vodstvo in nadzorništvo za slovensko in hrvatsko mladino namenjenih srednjih šol, oziroma paralelk, naj se izroča takim ravnateljem in deželnim šolskim nadzornikom, kateri so slovenskega, oziroma hrvatskega jezika zmožni v besedi in pisavi.</p></li><li class="item" id="d45e21761">Deželni šolski svèt v Gradcu in Celovcu naj se razdeli v dva oddelka, v slovenski in nemški.</li><li class="item" id="d45e21763">Pravica absolviranih srednješolskih dijakov iz Dalmacije in Istre obiskovati vseučilišče v Zagrebu naj so raztegne tudi na mladeniče s Tržažkega, Goriškega, Kranjskega, Štajarskega in Koroškega.</li></ol><p id="No.104.PPP.12">Zbrani slovenski in istersko-hrvatski poslanci spoznavajo za potrebno, da se preustroji objektivno postopanje v tiskovnih zadevah in obdá z garancijami, da njegova uporaba ne bode, kakor je bila doslej, pogubna svobodnemu tisku v obče ter slovenskemu in hrvatskemu posebej.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn180"><p><a class="link_return" title="Pojdi nazaj k besedilu" href="#ftn180_return"><sup>180.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XVIII, št. 227–229, Ljubljana, 3., 4. in 6. 10. 1890, Po shodu slovenskih poslancev. Glej tudi <span style="font-style:italic">Slovenski narod</span>, leto XXIII, št. 227–229, Ljubljana, 3., 4. in 6. 10. 1890, Shod slovenskih poslancev v Ljubljani.</span></p></div></div></div></body></html>