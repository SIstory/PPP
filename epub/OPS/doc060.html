<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 60 Program Slovenske gospodarske stranke, ustanovljene 30. decembra 1906 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-189">Dok. št. 60</span><br class="subtitle"/><span class="subtitle" id="PPP-1890-1918-head-190">Program Slovenske gospodarske stranke, ustanovljene 30. decembra 1906 v Ljubljani<span id="ftn86_return"><a class="notelink" title="Nova Doba : glasilo Slovenske gospodarske stranke, leto I, št. 6, Ljubljana, 6. 3. 1907, Program »Slovenske Gospodarske Stranke«." href="#ftn86"><sup>86</sup></a></span></span></h1><div class="chapter" id="doc060"><ol class="numbered" id="No.59.PPP"><li class="item" id="d45e18670">Narod je v današnjem stanju razvoja človeštva najnaravnejša skupina; zato je sodelovanje na narodnostni podlagi najložje izvedljivo in najuspešneje.</li><li class="item" id="d45e18672">Boj med narodi je v prvi vrsti gospodarski boj. Uspešno ga bíje le gospodarsko bolje razvit narod.</li><li class="item" id="d45e18674">Gospodarsko krepak narod se dviga neprisiljeno in hitro tudi kulturno. Blagostanje je najvarnejše jamstvo za duševno neodvisnost.</li><li class="item" id="d45e18676">Narod se dvigne s tem, da se vsi sloji, ki se z delom žive, gospodarski dvignejo.</li><li class="item" id="d45e18678">Svoje sile zajema narod iz sebe. On je izvor vseh pravic. On je suverenski.</li><li class="item" id="d45e18680">Stanovi so si med seboj enakopravni. Predpravice narodov, stanov ali posameznikov so krivične.</li><li class="item" id="d45e18682">Umetne meje kot nenaravne, razdružujejo narodovo celokupnost.</li><li class="item" id="d45e18684">Naš politični cilj je narodova avtonomija.</li><li class="item" id="d45e18686">Kot maloštevilen narod stremimo za zbližanjem s sorodnimi narodi, v prvi vrsti z jugoslovanskimi in slovanskimi sploh. Zbližanje bodi gospodarsko, kulturno in končno tudi politično.</li><li class="item" id="d45e18688">Do pravega izpoznanja in uporabe svojih sil nas privede izobrazba.</li><li class="item" id="d45e18690">Vsa izobrazba naj se vrši v zmislu najnovejših pridobitev znanosti in vede.</li><li class="item" id="d45e18693">Šola odgovarjaj potrebam naroda in vzgajaj ga za socialno in gospodarsko življenje.</li><li class="item" id="d45e18695">Znanstvena in nravna vzgoja zahteva telesno zdravje in ukrepitev.</li><li class="item" id="d45e18697">Stremljenje naše politike je močna, vseslovenska gospodarska organizacija, ki naj bíje z vsemi močmi in najracionelnejšimi pomočki brezobziren gospodarski boj proti vedno napredujočim tujcem na naši slovenski zemlji.</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn86"><p><a class="link_return" title="Pojdi nazaj k besedilu" href="#ftn86_return"><sup>86.</sup></a> <span class="noteBody"><span style="font-style:italic">Nova Doba : glasilo Slovenske gospodarske stranke</span>, leto I, št. 6, Ljubljana, 6. 3. 1907, Program »Slovenske Gospodarske Stranke«.</span></p></div></div></div></body></html>