<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 42 Skupna hrvaškoslovenska resolucija, ki sta jo sprejeli Vseslovenska ljudska stranka in Hrvaška stranka prava na prvem hrvaškoslovenskem saboru 20. oktobra 1912 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-128">Dok. št. 42</span><br class="subtitle"/><span class="subtitle" id="PPP-1890-1918-head-129">Skupna hrvaškoslovenska resolucija, ki sta jo sprejeli Vseslovenska ljudska stranka in Hrvaška stranka prava na prvem hrvaškoslovenskem saboru 20. oktobra 1912 v Ljubljani<span id="ftn61_return"><a class="notelink" title="Slovenec : političen list za slovenski narod, leto XL, št. 242, Ljubljana, 21. 10. 1912, Prvi hrvatsko-slovenski sabor dne 20. oktobra 1912." href="#ftn61"><sup>61</sup></a></span></span></h1><div class="chapter" id="doc042"><p id="No.42.PPP">Izjavljamo, da tvorimo Hrvati in Slovenci eno narodno celoto. Vsled tega hočemo pristaši Stranke prava in Vseslovenske Ljudske Stranke skupno delovati v duhu in pravcu programa Stranke prava za jedinstvo, pravice in svobodni razvoj hrvatsko slovenskega naroda v okviru habsburške monarhije. V svesti smo si, da so hrvatskoslovenske dežele odločilnega pomena za pozicijo monarhije kot velevlasti in kakor se zavedamo svojih dolžnosti napram monarhiji, tako odločno zahtevamo in pričakujemo, da se zave tudi monarhija svojih dolžnosti napram našemu narodu.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn61"><p><a class="link_return" title="Pojdi nazaj k besedilu" href="#ftn61_return"><sup>61.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XL, št. 242, Ljubljana, 21. 10. 1912, Prvi hrvatsko-slovenski sabor dne 20. oktobra 1912.</span></p></div></div></div></body></html>