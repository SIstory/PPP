<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 63 Resolucija izvrševalnega odbora Narodno napredne stranke za Kranjsko o jugoslovanstvu, sprejeta na njegovi seji 18. aprila 1913</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-195">Dok. št. 63</span><br class="subtitle"/><span class="subtitle" id="PPP-1890-1918-head-196">Resolucija izvrševalnega odbora Narodno napredne stranke za Kranjsko o jugoslovanstvu, sprejeta na njegovi seji 18. aprila 1913<span id="ftn91_return"><a class="notelink" title="Slovenski narod, leto XLVI, št. 89, Ljubljana, 19. 4. 1913, Dnevne vesti. Izvrševalni odbor narodno-napredne stranke." href="#ftn91"><sup>91</sup></a></span></span></h1><div class="chapter" id="doc063"><p id="No.62.PPP"><span style="font-weight:bold">Izvrševalni odbor narodno-napredne stranke </span> je storil v svoji seji dne 18. aprila t. l. <span class="corr">[soglasno]</span> sledeči sklep: I. Narodna-napredna stranka obžaluje, da vodilni avstrijski politiki ne uvidevajo, da ima najmočnejši steber habsburške monarhije postati združeno avstrijsko Jugoslovanstvo, kateremu pa gredo vse tiste pravice,kakor jih uživa bodisi katerikoli narod tega cesarstva. Avstro-Ogrska pa naj išče iz političnih in gospodarskih razlogov svojih pravih prijateljic v prvi vrsti na slovanskem Balkanu. – II. Narodna-napredna stranka vidi in išče bodočnost slovenskega naroda edino le v okviru avstrijske monarhije; konštatuje pa, da niti stremljenje po političnem in kulturnem zedinjenju vseh avstro-ogrskih Jugoslovanov, niti želja po kultur. zbližanju vseh jugoslovanskih plemen ne nasprotuje zgorajšnjemu nepremakljivemu temeljnemu načelu. – III. Narodno-napredna stranka odklanja vsak stik s sanjarijami drugih eventualnosti, meni pa, da izvirajo take sanjarije iz dušnih refleksov, ki se vselej pri velikih svetovnih dogodkih pojavljajo med kipečo mladino, ne da bi zamogle roditi realnih posledic.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn91"><p><a class="link_return" title="Pojdi nazaj k besedilu" href="#ftn91_return"><sup>91.</sup></a> <span class="noteBody"><span style="font-style:italic">Slovenski narod</span>, leto XLVI, št. 89, Ljubljana, 19. 4. 1913, Dnevne vesti. <span style="font-style:italic">Izvrševalni odbor narodno-napredne stranke</span>.</span></p></div></div></div></body></html>