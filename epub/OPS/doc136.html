<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 136 Skupna izjava slovenskih političnih strank 27. maja 1918, izdana po obljubi cesarja Karla I. Nemcem in nemškutarjem iz slovenskih dežel o ohranitvi državnopravne ločenosti teh dežel od drugega ozemlja habsburških Jugoslovanov</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-436">Dok. št. 136</span><br class="subtitle"/><span class="subtitle" id="PPP-1890-1918-head-437">Skupna izjava slovenskih političnih strank 27. maja 1918, izdana po obljubi cesarja Karla I. Nemcem in nemškutarjem iz slovenskih dežel o ohranitvi državnopravne ločenosti teh dežel od drugega ozemlja habsburških Jugoslovanov<span id="ftn237_return"><a class="notelink" title="Janko Pleterski: Prva odločitev Slovencev za Jugoslavijo : politika na domačih tleh med vojni 1914–1918. Ljubljana : Slovenska matica, 1971, str. 177–…" href="#ftn237"><sup>237</sup></a></span></span></h1><div class="chapter" id="doc136"><p id="No.135.PPP">Zahteve po zedinjenju Slovencev, Hrvatov in Srbov v lastni državi ne moremo in ne bomo opustili. Ta zahteva je vsem plastem našega naroda prešla v meso in kri. Tisoči in tisoči tistih, ki so doma, in tistih, ki so zdoma, so nanjo prisegli. Uresničenje te zahteve nam daje edino možnost, da rešimo vsaj golo narodno življenje, ko smo že vse drugo dali. Naš narod ne bo izvršil samomora. Zato se naslanjamo na narodno pravo, ki ga nihče ne more prekršiti brez kazni, in trdno ostajamo pri svoji zahtevi ter pozivamo Narodni svet, naj organizira odpor vseh poštenih elementov našega naroda proti naznanjenemu preganjanju Jugoslovanov.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn237"><p><a class="link_return" title="Pojdi nazaj k besedilu" href="#ftn237_return"><sup>237.</sup></a> <span class="noteBody">Janko Pleterski: <span style="font-style:italic">Prva odločitev Slovencev za Jugoslavijo : politika na domačih tleh med vojni 1914–1918</span>. Ljubljana : Slovenska matica, 1971, str. 177–178.</span></p></div></div></div></body></html>