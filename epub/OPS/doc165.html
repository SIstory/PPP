<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 165 Resolucija o verskem vprašanju, sprejeta na IV. shodu narodno-radikalnega dijaštva 13.–14. septembra 1912 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-521">Dok. št. 165</span><br class="subtitle"/><span class="subtitle" id="PPP-1890-1918-head-522">Resolucija o verskem vprašanju, sprejeta na IV. shodu narodno-radikalnega dijaštva 13.–14. septembra 1912 v Ljubljani<span id="ftn290_return"><a class="notelink" title="Omladina : glasilo narodno-radikalnega dijaštva, Praga, leto IX, 1913, št. 7, 8, str. 134–135." href="#ftn290"><sup>290</sup></a></span></span></h1><div class="chapter" id="doc165"><ul style="list-style-type:none" id="No.164.PPP"><li class="item" id="d45e25932"><p id="index-p-d45e25934">Naloga države je, da čuva potom svojih osnovnih zakonov svobodo vere in vesti. To zahteva strpnost, napram vsem konfesijam, ki jih je smatrati v naših konkretnih razmerah za glavni predpogoj uspešne rešitve jugoslovanskega vprašanja. Taka strpljivost pa ni istovetna z indiferentnostjo napram verskim problemom, ki kot izrazi višje čuvstvenosti prestavljajo važne etične vrednote. Ako se pa uveljavljajo konfesijonalni nazori na neetičen način, in ki je škodljiv narodnemu in državnemu sožitju, ni boja proti tem pojavom smatrati za protiverski pokret.</p> <p id="index-p-d45e25937">Z ozirom na naš celoten naroden položaj ne kaže trositi sil z vsiljevanjem izvestnega racijonalističnega svetovnega nazora med najširšimi narodnimi sloji. Dokler intenzivna splošna kultura ne prešinja vseh socijalnih razmer in dokler obstoja sedanja ekonomska nerazvitost, ni mogoče na mah in uspešno nadomestiti današnje oblike verovanja doslej zanemarjenih slojev s povsem novim načinom naziranja. Ne smemo namreč prezreti, da je treba zadovoljevati najmanjšim predpogojem narodnega obstanka. Pač pa je pričakovati, da bo s prodiranjem občne kulture in višjih življenjskih oblik verski in socijalni moment podvržen trenutnemu,kulturnemu stanju odgovarjajoči preobrazitvi.</p> <p id="index-p-d45e25940">Ker se temeljno razlikujejo znanstvene in verske predpostave, ni z verskimi naziranji pobijati znanstva, istotako kakor ni mogoče z znanstvenimi argumenti zavračati verskih pojavov. Zahtevati je po vsem svobodni razvoj udejstvovanja znanstvenega mišljenja in želeti je, da najdejo vse sile, ki stremijo za splošnim kulturnim razvojem, na vseh poljih svobodno torišče.</p></li></ul></div><!--Notes in [div]--><div class="notes"><div class="noteHeading">Opombe</div><div class="note" id="ftn290"><p><a class="link_return" title="Pojdi nazaj k besedilu" href="#ftn290_return"><sup>290.</sup></a> <span class="noteBody"><span style="font-style:italic">Omladina : glasilo narodno-radikalnega dijaštva</span>, Praga, leto IX, 1913, št. 7, 8, str. 134–135.</span></p></div></div></div></body></html>