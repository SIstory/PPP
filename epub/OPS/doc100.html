<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 100 Oklic političnega društva Edinost ob razširitvi dejavnosti na vso Primorsko leta 1878</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-327">Dok. št. 100</span><br class="subtitle"/><span class="subtitle" id="PPP-1890-1918-head-328">Oklic političnega društva Edinost ob razširitvi dejavnosti na vso Primorsko leta 1878<span id="ftn172_return"><a class="notelink" title="Edinost : glasilo slovenskega političnega društva tržaške okolice, leto III, št. 14, Trst, 27. 7. 1878, Poziv." href="#ftn172"><sup>172</sup></a></span></span></h1><div class="chapter" id="doc100"><p id="No.99.PPP.1">Z ozirom na sedanje potrebe je proménilo politično društvo <q>Edinost </q>, ktero je sedaj le za Trst in okolico vstanovljeno bilo, svoja pravila ter rastegnolo svoje delovanje po vsem Primorskem.</p><p id="No.99.PPP.2">Ker je politično društvo za brambo narodnih pravic v prvi vrsti poklicano, da izobraži kmečko ljudstvo in se v vsakej potrebi poteguje za vsakovrstne pravice in potrebe, pozivlja podpisani odbor vse Primorce, Okoličane in Istrane, naj mnogobrojno v društvo pristopijo. Vse čč. gg. duhovne vabimo, naj blagovoljno o tej stroki delajo in začasno poverjeništvo v svojem kraji izvršujejo, dokler ne bode stvar dobro organizirana. Iz malega raste veliko; ko bode društvo imelo mnogo udov, razprostre lažje svoje področje posebno v sosedno Istro. Vedno bodi geslo: V Edinosti je moč, razločka mej posameznimi narodnostmi ni, ker vsi smo Slovani, in ko taki bodemo krepili nad narod sebi in Avstriji v prid ter korakali do cilja.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn172"><p><a class="link_return" title="Pojdi nazaj k besedilu" href="#ftn172_return"><sup>172.</sup></a> <span class="noteBody"><span style="font-style:italic">Edinost : glasilo slovenskega političnega društva tržaške okolice</span>, leto III, št. 14, Trst, 27. 7. 1878, Poziv.</span></p></div></div></div></body></html>