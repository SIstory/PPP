<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 115 Resolucija o gospodarskih zahtevah, sprejeta na vseslovenskem in istrskohrvaškem shodu 14. septembra 1897 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-364">Dok. št. 115</span><br class="subtitle"/><span class="subtitle" id="PPP-1890-1918-head-365">Resolucija o gospodarskih zahtevah, sprejeta na vseslovenskem in istrskohrvaškem shodu 14. septembra 1897 v Ljubljani<span id="ftn192_return"><a class="notelink" title="Slovenski narod, leto XXX, št. 209, Ljubljana, 14. 9. 1897, Vseslovenski shod." href="#ftn192"><sup>192</sup></a></span></span></h1><div class="chapter" id="doc115"><ol class="ordered:a" type="a" id="No.114.PPP"><li class="item" id="d45e22184"><p id="index-p-d45e22186">Vseslovenski in isterskohrvatski shod priznava kot nujno potrebo, da se delujoči stanovi našega naroda organizujejo v posamezne strokovne zadruge, v katerih bodo sami o svojih potrebah in namenih odločevali.</p> <p id="index-p-d45e22189">Zato pozdravlja shod predlog kmetijskega ministerstva, po katerem se imajo osnovati kmetijske zadruge. Priporoča in nalaga svojim poslancem, da skrbé za to, da se v vseh pokrajinah, koder bivajo slovenski in hrvatski kmetovalci, osnujejo za nje, po vzgledu zadrug na Češkem in Tirolskem, posebne, neodvisne in samostalne kmetijske zadruge.</p></li><li class="item" id="d45e22192">Zahteva se, da se po vseh pokrajinah osnujejo kmetijske in obrtne šole s slovenskim, oziroma hrvatskim poučnim jezikom; prav tako naj vlada ustanovi za naš narod trgovinsko učilišče.</li><li class="item" id="d45e22194">Vseslovenski in isterskohrvatski shod zahteva od vlade izdatne podpore v svrho pospešitve in izboljšanja poljedelstva, osobito vinogradarstva <span class="ordered:a">[in]</span> živinoreje.</li><li class="item" id="d45e22199">Da se delujočim našim stanovom, kmetijskim in obrtnim, pomore, snujejo naj se povsod posojilnice, deželni zastopi pa naj to podpirajo s podporami in posojili; prav tako naj skrbé za konvertovanje visokoobrestnih dolgov v nižjeobrestne.</li><li class="item" id="d45e22201">Vlada naj že skoro izroči drž. zboru že obljubljeni zakon o pristojbinah, po katerem se imajo pristojbine urediti, oziroma znižati osobito za manjša posestva pri podedovanju ali prevzetju od starišev.</li><li class="item" id="d45e22203">Državno in deželno zakonodajstvo ozira naj se na potrebe delujočih stanov, zlasti kmeta, obrtnika in delavca, naj izdaje zakone, potrebne v obrambo in varstvo poštene produkcije.</li><li class="item" id="d45e22205">Da se izboljša naše socijalno stanje, da se obrani in osiguri imetje naših stanov, pospešijo naj deželni zastopi raznovrstno zavarovanje in država naj se loti zavarovanja delavcev za čas onemoglosti in starosti.</li><li class="item" id="d45e22207">Od vlade zahteva se, da izdatno podpira osobito malo obrt, da ta zmožna postane vstrajati v tekmovanju na domačem in svetovnem trgu.</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn192"><p><a class="link_return" title="Pojdi nazaj k besedilu" href="#ftn192_return"><sup>192.</sup></a> <span class="noteBody"><span style="font-style:italic">Slovenski narod</span>, leto XXX, št. 209, Ljubljana, 14. 9. 1897, Vseslovenski shod.</span></p></div></div></div></body></html>