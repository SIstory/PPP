<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 51 Predlog dr. Ivana Tavčarja in tovarišev glede splošne neposredne volilne pravice, podan 8. januarja 1895 v kranjskem deželnem zboru</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-157">Dok. št. 51</span><br class="subtitle"/><span class="subtitle" id="PPP-1890-1918-head-158">Predlog dr. Ivana Tavčarja in tovarišev glede splošne neposredne volilne pravice, podan 8. januarja 1895 v kranjskem deželnem zboru<span id="ftn74_return"><a class="notelink" title="Stenografični zapisnik druge seje deželnega zbora kranjskega v Ljubljani dné 8. februarija 1895. Obravnave deželnega zbora kranjskega v Ljubljani : od…" href="#ftn74"><sup>74</sup></a></span></span></h1><div class="chapter" id="doc051"><p id="No.50.PPP.1">Slavni deželni zbor naj na podlagi člena 19. deželnega reda sklene:</p><p id="No.50.PPP.2">Z ozirom na volilno reformo, kojo hoče vlada izvesti, izreka se deželni zbor te vojvodine za vpeljavo splošne direktne volilne pravice, če bi se pa le-tá za sedaj doseči ne mogla, zahteva se vpeljava splošne volilne pravice v skupinah kmetskih občin, mest in trgov, isto tako zahteva se vpeljava direktne volitve v prvi skupini, toda le pod pogojem, da se volitev ne vrši v oddaljenih centrih, nego po posameznih občinah.</p><p id="No.50.PPP.3">Dalje se izreka deželni zbor, da je delavcem podeliti volilno pravico, vender pa naj se število mandatov kmetskih občin, ki so od nekdaj v zastopstvu prikrajšane, pomnoži za isto število, katero se prizna zastopnikom delavcev. Gledé na to, da kranjska trgovinska zbornica nima posebnega zastopnika v državnem zboru, kakor jih imajo zelo manjše trgovinske zbornice, zahteva se, da se omenjeni zbornici prizna posebni zastopnik, ter da se sploh izvrši pravična uredba volilnih okrajev.</p><p id="No.50.PPP.4">Odločno pa se deželni zbor izjavlja proti pomnoženji volilnih skupin in proti temu, da bi se novi, delavskemu stanu ne pripadajoči volilci z delavci vred združili v novo volilno skupino.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn74"><p><a class="link_return" title="Pojdi nazaj k besedilu" href="#ftn74_return"><sup>74.</sup></a> <span class="noteBody">Stenografični zapisnik druge seje deželnega zbora kranjskega v Ljubljani dné 8. februarija 1895. <span style="font-style:italic">Obravnave deželnega zbora kranjskega v Ljubljani : od 28. decembra 1894 do 16. februarja 1895 : po stenografičnih zapisnikih : 35. zvezek</span>. Ljubljana : deželni odbor Kranjski, 1895, str. 15. – Predlog so poleg Tavčarja podpisali še Ivan Hribar, Franc Arko, Josip Lenarčič, Anton Klein, Luka Svetec, dr. Josip Vošnjak in Ivan Murnik.</span></p></div></div></div></body></html>