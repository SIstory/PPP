<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 151 Resolucija o visokem in srednjem šolstvu, sprejeta na II. shodu narodno-radikalnega dijaštva 5.– 8. septembra 1907 v Celju</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-485">Dok. št. 151</span><br class="subtitle"/><span class="subtitle" id="PPP-1890-1918-head-486">Resolucija o visokem in srednjem šolstvu, sprejeta na II. shodu narodno-radikalnega dijaštva 5.– 8. septembra 1907 v Celju<span id="ftn268_return"><a class="notelink" title="Omladina : glasilo narodno-radikalnega dijaštva, Ljubljana, leto IV, 1907, št. 9, str. 144." href="#ftn268"><sup>268</sup></a></span></span></h1><div class="chapter" id="doc151"><ol class="ordered:I" type="I" id="No.150.PPP"><li class="item" id="d45e25555">Ponavljamo z vso odločnostjo svojo zahtevo po slov. visoki šoli.</li><li class="item" id="d45e25557">Zahtevamo, da se z ozirom na vzgojo značajev in na strokovno izobrazbo, <span style="font-style:italic">popolnoma</span> poslovenijo vse gimnazije, realke in učiteljišča na slovenskem ozemlju ter da se ustanovi potrebno število <span style="font-style:italic">novih</span> slov. srednjih šol. Predvsem zahtevamo izpopolnitev celjskih slovensko-nemških gimnazijskih razredov v samostojno, popolno slovensko gimnazijo.</li><li class="item" id="d45e25565">Povdarjamo važnost ženske izobrazbe. Opozarjamo na edino žensko srednjo šolo v Ljubljani ter priporočamo ustanavljanje slovenskih gospodinjskih šol, na katerih si naj naraščaj narodnega ženstva pridobi poleg gospodinjske spretnosti zlasti umstveno in čuvstveno izobrazbo ter se navzame narodnega duha.</li><li class="item" id="d45e25567">Za gospodarski napredek slovenskega naroda vidimo prvi pogoj v strokovni izobrazbi. Priporočamo ustanavljanje sloven. obrtnih, trgovskih in kmetijskih šol ter smatramo zlasti ustanovitev slovenske kmetijske šole na Štajerskem, trgovske šole v Ljubljani ter razširitev obrtne šole istotam za nujno potrebno.</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn268"><p><a class="link_return" title="Pojdi nazaj k besedilu" href="#ftn268_return"><sup>268.</sup></a> <span class="noteBody"><span style="font-style:italic">Omladina : glasilo narodno-radikalnega dijaštva</span>, Ljubljana, leto IV, 1907, št. 9, str. 144.</span></p></div></div></div></body></html>