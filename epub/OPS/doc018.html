<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 18 Vdanostna izjava cesarju Karlu I. Habsburškemu, sprejeta na shodu zaupnikov Slovenske ljudske stranke na Kranjskem 27. decembra 1917 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-46">Dok. št. 18</span><br class="subtitle"/><span class="subtitle" id="PPP-1890-1918-head-47">Vdanostna izjava cesarju Karlu I. Habsburškemu, sprejeta na shodu zaupnikov Slovenske ljudske stranke na Kranjskem 27. decembra 1917 v Ljubljani<span id="ftn20_return"><a class="notelink" title="Slovenec : političen list za slovenski narod, leto XLV, št. 296, 28. 12. 1917, Zborovanje zaupnikov Slov. Ljudske Stranke." href="#ftn20"><sup>20</sup></a></span></span></h1><div class="chapter" id="doc018"><div class="opener">Njega Veličanstvu cesarju Karlu Prvemu na Dunaju.</div><p id="No.18.PPP.2">Zbor zaupnikov Slovenske Ljudske Stranke, najmočnejše politične organizacije na Kranjskem, zbran dne 27. decembra v Ljubljani prvikrat, odkar je Vaše Visočanstvo zasedlo slavni habsburški prestol, izraža Vašemu Veličanstvu in prejasni vladarski hiši svojo odkritosrčno udanost in neomajno zvestobo; se iskreno zahvaljuje za prekrasno cesarsko besedo, da hoče Vaše Veličanstvo biti svojim narodom mil vladar in jim dati vsem enake pravice;</p><p id="No.18.PPP.3">s hvaležnostjo pozdravlja, da se je Vaše Veličanstvo na čelo postavilo mirovnemu stremljenju, in upa, da se bo plemenitemu in vztrajnemu prizadevanju Vašega Veličanstva čimpreje posrečilo, konec napraviti strahotam vojne; kot katoliška stranka tudi s hvaležnostjo in zadoščenjem pozdravljamo Vašega Veličanstva iz spoštovanja do prave človeške časti izvirajočo vitežko odločbo zoper dvoboj.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn20"><p><a class="link_return" title="Pojdi nazaj k besedilu" href="#ftn20_return"><sup>20.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XLV, št. 296, 28. 12. 1917, Zborovanje zaupnikov Slov. Ljudske Stranke.</span></p></div></div></div></body></html>