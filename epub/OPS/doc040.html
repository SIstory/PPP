<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 40 Komunike Hrvaško-slovenske narodne zveze, sprejet po posvetovanju predstavnikov Hrvaške stranke prava in Vseslovenske ljudske stranke v prostorih državnozborskega hrvaško-slovenskega kluba 9. in 10. oktobra 1912 na Dunaju</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-124">Dok. št. 40</span><br class="subtitle"/><span class="subtitle" id="PPP-1890-1918-head-125">Komunike Hrvaško-slovenske narodne zveze, sprejet po posvetovanju predstavnikov Hrvaške stranke prava in Vseslovenske ljudske stranke v prostorih državnozborskega hrvaško-slovenskega kluba 9. in 10. oktobra 1912 na Dunaju<span id="ftn55_return"><a class="notelink" title="Slovenec : političen list za slovenski narod, leto XL, št. 234, Ljubljana, 11. 10. 1912, Hrvaškoslovenska narodna zveza." href="#ftn55"><sup>55</sup></a></span></span></h1><div class="chapter" id="doc040"><p id="No.40.PPP.1">Danes so se končala posvetovanja hrvaško-slovenskega eksekutivnega komiteja, za voditelja stranke sta izvoljena dr. Mile <span style="font-style:italic">Starčević</span> in dr. Ivan <span style="font-style:italic">Šusteršič</span> , za zapisnikarja pa Cezar Akačič in dr. Janko Brejc. Sklenilo se je, da 20. oktobra zborujejo v Ljubljani vsi državni in deželni poslanci obeh združenih strank. Pred tem shodom zborujeta vodstvi hrvaške stranke prava in Vseslovenske Ljudske Stranke v Ljubljani, na katerih zborih se ratificirajo v Opatiji in na Dunaju sklenjeni sklepi.</p><p id="No.40.PPP.2">Ko se je razmotrival politični položaj, se je soglasno zavzelo stališče, <span style="font-weight:bold">da monarhija svojih dolžnosti nasproti Hrvatom in Slovencem, ki se svojega pomena za velemoč monarhije glede na Adrijo in na Balkan zavedajo, ni izpolnjevala in da je tozadevno potrebna temeljita izprememba</span>.</p><p id="No.40.PPP.3">Posvetovanj so se udeležili za hrvaško stranko prava predsednik dr. Mile Starčević (Zagreb), Akačič (Reka), posl. prof. Spinčič (Istra), posl. dr. Perišič (Sarajevo), posl. dr. Drinkovič (Dalmacija); za Vseslovensko Ljudsko Stranko pa kranjski deželni glavar dr. Ivan Šusteršič (Ljubljana), posl. dr. <span class="sic">{dr.}</span> Krek (Ljubljana), posl. dr. Korošec (Štajersko), posl. Fon (Primorsko) in dr. Brejc (Koroško).</p></div><!--Notes in [div]--><div class="notes"><div class="noteHeading">Opombe</div><div class="note" id="ftn55"><p><a class="link_return" title="Pojdi nazaj k besedilu" href="#ftn55_return"><sup>55.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XL, št. 234, Ljubljana, 11. 10. 1912, Hrvaškoslovenska narodna zveza.</span></p></div></div></div></body></html>