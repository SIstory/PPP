<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 27 Političnoprogramski del pravil Katoliško-političnega in gospodarskega društva za Slovence na Koroškem, ustanovljenega 5. marca 1890 v Celovcu</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-65">Dok. št. 27</span><br class="subtitle"/><span class="subtitle" id="PPP-1890-1918-head-66">Političnoprogramski del pravil Katoliško-političnega in gospodarskega društva za Slovence na Koroškem, ustanovljenega 5. marca 1890 v Celovcu<span id="ftn33_return"><a class="notelink" title="Mir, leto IX, št. 7, Celovec, 10. 4. 1890, Pravila katoliško-političnega in gospodarskega društva za Slovence na Koroškem, s sedežem v Celovcu." href="#ftn33"><sup>33</sup></a></span></span></h1><div class="chapter" id="doc027"><div class="teidiv3" id="No.27.PPP.1"><h4><span class="head" id="PPP-1890-1918-head-67">§ 2.</span></h4><p id="PPP-1890-1918-p-216"><span style="font-style:italic">Namen</span> društva je:</p><ol class="ordered:a" type="a" id="PPP-1890-1918-list-6"><li class="item" id="d45e14355">da ohrani med koroškimi Slovenci živo katoliško vero;</li><li class="item" id="d45e14357">da koroške Slovence poučuje v verskih, političnih, národnih in gospodarskih zadevah ter da brani njih národne in državljanske pravice po geslu: <q>vse za vero, dom, cesarja</q>;</li><li class="item" id="d45e14362">da skrbi za gospodarski napredek, zlasti kmetskega stanu, ter pripomaga, da se povzdigne blagostanje med koroškimi Slovenci.</li></ol></div><div class="teidiv3" id="No.27.PPP.2"><h4><span class="head" id="PPP-1890-1918-head-68">§ 3.</span></h4><p id="PPP-1890-1918-p-217">Da društvo svoj namen doseže, služijo mu sledeči <span style="font-style:italic">pripomočki</span>:</p><ol class="ordered:a" type="a" id="PPP-1890-1918-list-7"><li class="item" id="d45e14373">občni zbori;</li><li class="item" id="d45e14375">odborove seje;</li><li class="item" id="d45e14377">društveni shodi po raznih krajih koroške vojvodine, na kterih se bodo v poučnih govorih pretresale občne zadeve, ki so imenitne v verskem, političnem, narodnem ali gospodarskem oziru;</li><li class="item" id="d45e14379">poučni spisi, ki se bodo tiskali ali v časnikih ali v posebnih knjižicah;</li><li class="item" id="d45e14381">društvo sme v raznih krajih ustanavljati tudi ljudske knjižnice;</li><li class="item" id="d45e14383">društvo sme po raznih krajih dežele napravljati veselice s petjem, godbo, gledališkimi predstavami ter zabavnimi in poučnimi govori;</li><li class="item" id="d45e14385">društvo bo posredovalo pri občinskih, deželnih in državnih volitvah, ljudstvo poučevalo po svojih udih in s svojimi spisi ter priporočalo kandidate, oziraje se na želje in potrebe ljudstva, ktere bo pozvedelo po svojih zaupnih možeh;</li><li class="item" id="d45e14387">društvo bo naznanjalo želje ljudstva v peticijah (prošnjah) do visoke vlade in do deželnega ter do državnega zbora, ali pa jih v podobi resolucij (sklepov ali izjav) razglašalo po časnikih;</li><li class="item" id="d45e14389">za povzdigo narodnega gospodarstva med koroškimi Slovenci se bo društvo posluževalo vseh postavno dovoljenih pripomočkov, posebno pa bo kmetijstvo s tem povzdigniti skušalo, da bo svetovalo in posredovalo pri nakupu plemenske živine, drevesnih sadik, dobrih semen, kmetijskega orodja itd. Ako bi nastali pri tem kaki stroški, pokrivalo jih bode društvo z letnimi doneski svojih udov in s prostovoljnimi darovi.</li></ol></div></div><!--Notes in [div]--><div class="notes"><div class="noteHeading">Opombe</div><div class="note" id="ftn33"><p><a class="link_return" title="Pojdi nazaj k besedilu" href="#ftn33_return"><sup>33.</sup></a> <span class="noteBody"><span style="font-style:italic">Mir</span>, leto IX, št. 7, Celovec, 10. 4. 1890, Pravila katoliško-političnega in gospodarskega društva za Slovence na Koroškem, s sedežem v Celovcu.</span></p></div></div></div></body></html>