<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 188 Resolucija o obliki in načinu združitve Države Slovencev, Hrvatov in Srbov s kraljevinama Srbijo in Črno goro, sprejeta na posvetu razširjenega načelstva Vseslovenske ljudske stranke 21. novembra 1918 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-594">Dok. št. 188</span><br class="subtitle"/><span class="subtitle" id="PPP-1890-1918-head-595">Resolucija o obliki in načinu združitve Države Slovencev, Hrvatov in Srbov s kraljevinama Srbijo in Črno goro, sprejeta na posvetu razširjenega načelstva Vseslovenske ljudske stranke 21. novembra 1918 v Ljubljani<span id="ftn329_return"><a class="notelink" title="Slovenec : političen list za slovenski narod, leto XLVI, št. 269, Ljubljana, 22. 11. 1918, Slovensko ljudstvo s Srbi in Hrvati v skupni državi." href="#ftn329"><sup>329</sup></a></span></span></h1><div class="chapter" id="doc188"><p id="No.188.PPP.1">Oprta na narodno pravo, na načela krfskega pakta in na sklep sabora od dne 29. oktobra, po katerem bo »splošna narodna ustavodajna skupščina z vnaprej določeno kvalificirano večino, ki bo popolnoma zavarovala pred vsakim majoriziranjem, končno odločila o obliki vladavine kakor tudi o notranjem ustroju naše države, utemeljena na popolni ravnopravnosti Slovencev, Hrvatov in Srbov, zahteva V. L. S., da opuste sedanje vlade in oblasti na skupnem jugoslovanskem ozemlju vsako dejanje, ki bi moglo kakorkoli prejudicirati pravu našega ljudstva, da se glede svojega položaja v eni skupni državi samo prosto odloči.</p><p id="No.188.PPP.2">V. L. S. zahteva, naj se prično med legitimiranimi zastopniki Slovencev, Hrvatov in Srbov dogovori, da se pripravi za konstituanto glede ustroja države potrebno soglasje, ki je predpogoj močne in notranje edinstvene države.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn329"><p><a class="link_return" title="Pojdi nazaj k besedilu" href="#ftn329_return"><sup>329.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XLVI, št. 269, Ljubljana, 22. 11. 1918, Slovensko ljudstvo s Srbi in Hrvati v skupni državi.</span></p></div></div></div></body></html>