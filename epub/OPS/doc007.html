<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 7 Programska vodila Katoliške narodne stranke, predstavljena ob volitvah v kranjski deželni zbor 21. in 25. novembra 1895</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-22">Dok. št. 7</span><br class="subtitle"/><span class="subtitle" id="PPP-1890-1918-head-23">Programska vodila Katoliške narodne stranke, predstavljena ob volitvah v kranjski deželni zbor 21. in 25. novembra 1895<span id="ftn8_return"><a class="notelink" title="Slovenec : političen list za slovenski narod, leto XXIII, št. 264, Ljubljana, 16. 11. 1895, Volilcem za dež. zbor kranjski!" href="#ftn8"><sup>8</sup></a></span></span></h1><div class="chapter" id="doc007"><p id="No.7.PPP.5">Zvestoba Bogu in domu je od pravekov dičila slovenski rod. Dovolj je imel poguma, da jo je branil proti zunanjim sovražnikom; zato se pa po pravici nadejamo, da jo bo z ravno tako možato značajnostjo branil proti domačim nasprotnikom in njihovim zapeljancem.</p><p id="No.7.PPP.6">Razsodnemu, vernemu Slovencu ni treba dolgo razmišljati, kje je zanj pravo mesto. Javno življenje se snuje pred njegovimi očmi in stranke,ki nastopajo, so po svojih <span style="font-style:italic">načelih</span> in po svojem <span style="font-style:italic">delovanju</span> očite vsakomer.</p><p id="No.7.PPP.7"><span style="font-style:italic">Katoliško-narodna stranka </span> povdarja v svojih načelih, da je živa, dejanjska <span style="font-style:italic">katoliška vera temelj</span> vsemu zasebnemu in družabnemu življenju, jedina trdna opora nravnemu in gmotnemu zdravju posamnih ljudij, pa tudi družin, občin, dežel, narodov in držav. – Zato spoštuje vsako <span style="font-style:italic">zakonito oblast</span> in se ustavlja vsakemu napadu proti nji. Zato povdarja, da mora krščanska <span style="font-style:italic">pravičnost</span> zopet zavladati v zakonodavstvu in upravi in da se mora dati <span style="font-style:italic">vsakemu svoje</span>. Vzlasti zahteva pravic za priprosto ljudstvo, <span style="font-style:italic">kmete, obrtnike in delavce</span>. – Za svoje delo rabi in bo rabila samo poštena sredstva. Od mož, ki se pod njenim praporom bojujejo, zahteva pred vsem <span style="font-style:italic">vestnega izpolnjevanja vseh dolžnostij</span>, ki jih naklada služba v javnih zastopih <span style="font-style:italic">in neustrašeno, nesebično, požrtvovalno, vestno skrb za javni blagor</span>.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn8"><p><a class="link_return" title="Pojdi nazaj k besedilu" href="#ftn8_return"><sup>8.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XXIII, št. 264, Ljubljana, 16. 11. 1895, Volilcem za dež. zbor kranjski!</span></p></div></div></div></body></html>