<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 65 Resolucija o pravici do samoodločbe in državni združitvi Slovencev, Hrvatov in Srbov na podlagi Majniške deklaracije, sprejeta na shodu zaupnikov Narodno napredne stranke za Kranjsko 2. februarja 1918 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-199">Dok. št. 65</span><br class="subtitle"/><span class="subtitle" id="PPP-1890-1918-head-200">Resolucija o pravici do samoodločbe in državni združitvi Slovencev, Hrvatov in Srbov na podlagi Majniške deklaracije, sprejeta na shodu zaupnikov Narodno napredne stranke za Kranjsko 2. februarja 1918 v Ljubljani<span id="ftn94_return"><a class="notelink" title="Slovenski narod, leto LI, št. 28, Ljubljana, 4. 2. 1918, Shod zaupnikov Narodno-napredne stranke." href="#ftn94"><sup>94</sup></a></span></span></h1><div class="chapter" id="doc065"><p id="No.64.PPP">Zaupniki Narodno napredne stranke kranjske, zbrani na shodu v Ljubljani dne 2. svečana 1918, izjavljajo: da je za ustanovitev trajnega miru med narodi bistven pogoj vsestransko priznanje pravice samoodločbe narodov: sklicujoč se na pravico samoodločbe narodov, vidijo spas slovenskega naroda v združitvi Hrvatov, Srbov in Slovencev v eno državno ozemlje v zmislu majniške deklaracije;<span id="ftn95_return"><a class="notelink" title="Glej dok. št. 133." href="#ftn95"><sup>95</sup></a></span> notranja uprava te narodne državne skupnosti se mora urediti in izvesti po demokratičnih načelih v najširšem zmislu, pri čemur je sporazumno vpoštevati posebnosti vseh treh delov troimenskega naroda; pozdravljajo z navdušenjem in priznanjem dosedanje korake Jugoslovanskega kluba v dosego teh ciljev in pozivljajo vse narodne zastopnike to in onstran Litve, da zastavijo vse svoje sile za vresničenje skupnega programa: združitev Hrvatov, Srbov in Slovencev v lastnem državnem ozemlju.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn94"><p><a class="link_return" title="Pojdi nazaj k besedilu" href="#ftn94_return"><sup>94.</sup></a> <span class="noteBody"><span style="font-style:italic">Slovenski narod</span>, leto LI, št. 28, Ljubljana, 4. 2. 1918, Shod zaupnikov Narodno-napredne stranke.</span></p></div><div class="note" id="ftn95"><p><a class="link_return" title="Pojdi nazaj k besedilu" href="#ftn95_return"><sup>95.</sup></a> <span class="noteBody">Glej <a class="link_ref" href="doc133.html" title="Dok. št. 133Državnopravna deklaracija Jugoslovanskega kluba podana 30. maja 1917 v državnem zboru na Dunaju (Majniška deklaraci...">dok. št. 133</a>.</span></p></div></div></div></body></html>