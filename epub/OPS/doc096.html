<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 96 Resolucija izvrševalnega odbora Jugoslovanske socialnodemokratske stranke, sprejeta 4. junija 1918</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-312">Dok. št. 96</span><br class="subtitle"/><span class="subtitle" id="PPP-1890-1918-head-313">Resolucija izvrševalnega odbora Jugoslovanske socialnodemokratske stranke, sprejeta 4. junija 1918<span id="ftn163_return"><a class="notelink" title="Naprej : glasilo jugoslovanske socialno-demokratične stranke, leto II, št. 126, Ljubljana, 6. 6. 1918, Sodrugom in sodružicam!" href="#ftn163"><sup>163</sup></a></span></span></h1><div class="chapter" id="doc096"><p id="No.95.PPP.1">Celokupni izvrševalni odbor najodločnejše protestira proti Seidlerjevi vladi, ki preti s persekucijami jugoslovanskemu narodu vsled njegovega stremljenja po svobodni državi troimenskega naroda. Obenem protestira proti intervenciji južnoštajerskih in koroških nacionalnih Nemcev ter nemškutarjev pri cesarju dné 25. maja t. l. ter jim odreka vsako pravico govoriti v imenu slovenskega ljudstva.</p><p id="No.95.PPP.2">Jugoslovanska socialno demokratična stranka stoji neomajno na sklepih jugoslovanske tivolske konference iz leta 1909.<span id="ftn164_return"><a class="notelink" title="Glej dok. št. 89." href="#ftn164"><sup>164</sup></a></span> ter na sklepih strankinega zbora decembra 1917;<span id="ftn165_return"><a class="notelink" title="Glej dok. št. 94." href="#ftn165"><sup>165</sup></a></span> smatra zato za svojo dolžnost, da v sedanjem času, ko vlada preti celemu narodu s persekucijami in preganjanji odločno in jasno pové tako v svojem časopisju kakor na shodih, da se jugoslovanski proletarjat v bistvu strinja z ostalim narodom <span class="gap"> [...]</span>.<span id="ftn166_return"><a class="notelink" title="Tu je del besedila črtala cenzura." href="#ftn166"><sup>166</sup></a></span></p><p id="No.95.PPP.3">Samo po sebi je umevno, da stoji stranka slej ko prej na stališču samoodločbe narodov. Kakor zahtevamo svobodo za svoj narod, prav tako moramo prepustiti tudi drugim narodom, da določajo in odločajo o svoji usodi.</p><p id="No.95.PPP.4">Izvrševalni odbor smatra za potrebno, da stopi v tozadevni dogovor z italijanskimi in nemškimi sodrugi ter se z njimi sporazume.</p><div class="gap"> [...]</div><p id="No.95.PPP.6">Glede ustanovljenega Narodnega Sveta <span id="ftn167_return"><a class="notelink" title="Glej dok. št. 137 in dok. št. 138." href="#ftn167"><sup>167</sup></a></span> izjavlja celokupni izvrševalni odbor, da jugoslovanska socialno demokratična stranka ne vstopi v Narodni Svet, pač pa ne odklanja sodelovanja, pridržuje si za izvršitev sprejetih sklepov povsem prosto roko.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn163"><p><a class="link_return" title="Pojdi nazaj k besedilu" href="#ftn163_return"><sup>163.</sup></a> <span class="noteBody"><span style="font-style:italic">Naprej : glasilo jugoslovanske socialno-demokratične stranke</span>, leto II, št. 126, Ljubljana, 6. 6. 1918, Sodrugom in sodružicam!</span></p></div><div class="note" id="ftn164"><p><a class="link_return" title="Pojdi nazaj k besedilu" href="#ftn164_return"><sup>164.</sup></a> <span class="noteBody">Glej <a class="link_ref" href="doc089.html" title="Dok. št. 89Tivolska resolucija sprejeta na prvi jugoslovanski socialnodemokratski konferenci 21. in 22. novembra 1909 v Ljublja...">dok. št. 89</a>.</span></p></div><div class="note" id="ftn165"><p><a class="link_return" title="Pojdi nazaj k besedilu" href="#ftn165_return"><sup>165.</sup></a> <span class="noteBody">Glej <a class="link_ref" href="doc094.html" title="Dok. št. 94Resolucija o taktiki sprejeta na X. zboru Jugoslovanske socialnodemokratske stranke 25. in 26. decembra 1917 v Ljubl...">dok. št. 94</a>.</span></p></div><div class="note" id="ftn166"><p><a class="link_return" title="Pojdi nazaj k besedilu" href="#ftn166_return"><sup>166.</sup></a> <span class="noteBody">Tu je del besedila črtala cenzura.</span></p></div><div class="note" id="ftn167"><p><a class="link_return" title="Pojdi nazaj k besedilu" href="#ftn167_return"><sup>167.</sup></a> <span class="noteBody">Glej <a class="link_ref" href="doc137.html" title="Dok. št. 137Statut Narodnega sveta za slovenske dežele in Istro sprejet 16. avgusta 1918 v LjubljaniStatut Narodnog veća (Narod...">dok. št. 137</a> in <a class="link_ref" href="doc138.html" title="Dok. št. 138Komunike o ustanovitvi Narodnega sveta za slovenske dežele in Istro v Ljubljani izdan 17. avgusta 1918Saopštenje o ...">dok. št. 138</a>.</span></p></div></div></div></body></html>