<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 62 Resolucija Narodno napredne stranke za Kranjsko o politiki kranjske Slovenske ljudske stranke, sprejeta na shodu strankinih zaupnikov 2. februarja 1909 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-193">Dok. št. 62</span><br class="subtitle"/><span class="subtitle" id="PPP-1890-1918-head-194">Resolucija Narodno napredne stranke za Kranjsko o politiki kranjske Slovenske ljudske stranke, sprejeta na shodu strankinih zaupnikov 2. februarja 1909 v Ljubljani<span id="ftn89_return"><a class="notelink" title="Slovenski narod, leto XLII, št. 26, Ljubljana, 3. 2. 1909, Shod zaupnikov narodno napredne stranke." href="#ftn89"><sup>89</sup></a></span></span></h1><div class="chapter" id="doc062"><p id="No.61.PPP"><span style="font-style:italic">Narod.-napredna stranka </span> je po 20. septembru 1908 mnogo žrtvovala in zapostavila, da omogoči skupen boj slovenskih strank, da pade vladni sistem in se vzame nemštvu njegovo nenaravno moč. Obžaluje pa, da mora danes konstatirati, da v <q>S. L. S. </q> ta smer ni našla poštenega odziva, dasi je ta stranka na zunaj to zatrjevala, v resnici pa položaj le v svoje strankarske svrhe izrabljala. Narodno-napredna stranka hoče vztrajati v najradikalnejšem odporu proti vladi in nemštvu brez ozira na levo in desno in brez kompromisov, pri tem pa nikakor zanemarjati svojih kulturnih in gospodarskih teženj, temuč<span id="ftn90_return"><a class="notelink" title="Temveč." href="#ftn90"><sup>90</sup></a></span> delati vztrajno, da se uresničijo; k temu delu pa združiti v močno vrsto vse, kar v deželi čuti narodno in napredno.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn89"><p><a class="link_return" title="Pojdi nazaj k besedilu" href="#ftn89_return"><sup>89.</sup></a> <span class="noteBody"><span style="font-style:italic">Slovenski narod</span>, leto XLII, št. 26, Ljubljana, 3. 2. 1909, Shod zaupnikov narodno napredne stranke.</span></p></div><div class="note" id="ftn90"><p><a class="link_return" title="Pojdi nazaj k besedilu" href="#ftn90_return"><sup>90.</sup></a> <span class="noteBody">Temveč.</span></p></div></div></div></body></html>