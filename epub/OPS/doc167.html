<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 167 Programske usmeritve glasila nekdanjega načelnika Vseslovenske ljudske stranke dr. Ivana Šusteršiča Resnica ob začetku njenega izhajanja 22. decembra 1917</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-525">Dok. št. 167</span><br class="subtitle"/><span class="subtitle" id="PPP-1890-1918-head-526">Programske usmeritve glasila nekdanjega načelnika Vseslovenske ljudske stranke dr. Ivana Šusteršiča <span style="font-style:italic">Resnica</span> ob začetku njenega izhajanja 22. decembra 1917<span id="ftn291_return"><a class="notelink" title="Resnica, leto I, št. 1, Ljubljana, 22. 12. 1917, Naš program." href="#ftn291"><sup>291</sup></a></span></span></h1><div class="chapter" id="doc167"><div class="teidiv3" id="No.165.PPP"><h4><span class="head" id="PPP-1890-1918-head-527">Naš program.</span></h4><p id="PPP-1890-1918-p-1423">Beseda, ki stoji na čelu našega lista, izraža naš program: <span style="font-style:italic">Resnica!</span></p><p id="PPP-1890-1918-p-1424">Časnik, ki neustrašeno piše <span style="font-weight:bold">resnico</span>, je danes našemu narodu poglavitna in neobhodna potreba. Kajti z žalostjo opažamo, da je merodajno slovensko časopisje zgrešilo pot resnice in se podalo na pot lažnjivega pustolovstva. Ljudstvu se resnica nalašč prikriva, meče se mu pesek v oči in umetno narejena domišljija, zmota zapeljanih ljudij, naj nadomestuje moško zavednost zdravega, treznega in poštenega naroda. <span style="font-weight:bold">A gorje narodu, ki svoje ravnanje, hotoma ali zapeljan, uravnava na temelju laži!</span> V tej nevarnosti je danes naš narod.</p><p id="PPP-1890-1918-p-1425">Proti tej nevarnosti ni drugega leka kot <span style="font-weight:bold">resnica</span>. Naš narod mora resnico izvedeti in ima tudi pravico do nje.</p><p id="PPP-1890-1918-p-1426">S tem je označena naša naloga: povedati in razširjati hočemo <span style="font-weight:bold">resnico</span>. Z bakljo resnice hočemo svetiti, neresnico in zmoto pobijati do skrajnosti, <span style="font-weight:bold">brez strahu navzgor in navzdol</span>.</p><p id="PPP-1890-1918-p-1427">Ker je naš program resnica, je samo ob sebi umevno, da stojimo v verskem oziru <span style="font-weight:bold">na stališču prave vere, ki jo uči rimsko-katoliška cerkev</span>. Zato se bodemo v vseh verskih zadevah brezpogojno pokoravali odredbam cerkvene oblasti. Sicer pa bodemo varovali <span style="font-style:italic">svobodo naroda do samoodločbe v duhu prave in lojalne demokracije, v neomajni zvestobi do našega cesarja</span>.</p><p id="PPP-1890-1918-p-1428">V narodnem oziru stojimo <span style="font-weight:bold">na stališču deklaracije jugoslovanskih poslancev dné 30. maja 1917 </span>.<span id="ftn292_return"><a class="notelink" title="Glej dok. št. 133." href="#ftn292"><sup>292</sup></a></span> Ta deklaracija velja za nas <span style="font-weight:bold">v celoti</span>, neprikrajšana. Vsak poskus, pačiti duha in besedilo te pomembne izjave, hočemo pobijati z vso odločnostjo. Deklaracija mora biti resen realen program, ne pa predmet frivolne igre za politične borzijance.</p><p id="PPP-1890-1918-p-1429"><span style="font-weight:bold">Z bakljo resnice</span> hočemo posvetiti v tisti gospodarski ustroj, ki se je umetno ustvaril med vojno v veliko škodo kmetovalcem in konsumentu. <span style="font-weight:bold">Vojnim centralam in rekvizicijam bo veljala naša najostrejša kritika</span>. Pripraviti moramo prehod k pravilnemu mirovnemu gospodarstvu, kar bo <span style="font-weight:bold">v korist vsem stanovom</span>.</p><p id="PPP-1890-1918-p-1430">Vsa ostrina našega boja bo veljala <span style="font-weight:bold">vojnim hujskarijam</span>. Skrajni čas je, da je vojske konec – in največji hudodelec je danes, ki dela za podaljšanje vojske. <span style="font-weight:bold">Tu dobiti prave krivce in jih razkrinkati pred ljudstvom, bo naša najnujnejša naloga</span>.</p><p id="PPP-1890-1918-p-1431">Brez strahu in brez strasti, polni ljubezni do ljudstva gremo na delo.</p><div class="byline">Uredništvo <i>Resnice</i>.</div></div></div><!--Notes in [div]--><div class="notes"><div class="noteHeading">Opombe</div><div class="note" id="ftn291"><p><a class="link_return" title="Pojdi nazaj k besedilu" href="#ftn291_return"><sup>291.</sup></a> <span class="noteBody"><span style="font-style:italic">Resnica</span>, leto I, št. 1, Ljubljana, 22. 12. 1917, Naš program.</span></p></div><div class="note" id="ftn292"><p><a class="link_return" title="Pojdi nazaj k besedilu" href="#ftn292_return"><sup>292.</sup></a> <span class="noteBody">Glej <a class="link_ref" href="doc133.html" title="Dok. št. 133Državnopravna deklaracija Jugoslovanskega kluba podana 30. maja 1917 v državnem zboru na Dunaju (Majniška deklaraci...">dok. št. 133</a>.</span></p></div></div></div></body></html>