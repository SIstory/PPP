<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 147 Resolucija o svobodni šoli, sprejeta na II. shodu narodno-radikalnega dijaštva 5.– 8. septembra 1907 v Celju</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-477">Dok. št. 147</span><br class="subtitle"/><span class="subtitle" id="PPP-1890-1918-head-478">Resolucija o svobodni šoli, sprejeta na II. shodu narodno-radikalnega dijaštva 5.– 8. septembra 1907 v Celju<span id="ftn264_return"><a class="notelink" title="Omladina : glasilo narodno-radikalnega dijaštva, Ljubljana, leto IV, 1907, št. 9, str. 142–143." href="#ftn264"><sup>264</sup></a></span></span></h1><div class="chapter" id="doc147"><p id="No.146.PPP.1">II. shod narodno-radikalnega dijaštva se pridružuje ideji <span style="font-style:italic"><q>Svobodne šole</q></span>. Svobodna šola je ideal šole, ki hoče podeljevati gojencem pridobitve civilizacije na tak način, da ne krši individualnih zmožnosti, temveč jim da vse pogoje, da se razvijajo <span style="font-style:italic">svobodno</span>.</p><p id="No.146.PPP.2">V doslednosti te elementarne vzgojeslovne zahteve treba odstraniti <span style="font-style:italic">vse</span>, kar ovira, da se šolstvo ne razvija v tem smislu. Predvsem zahtevamo:</p><ol class="ordered:I" type="I" id="No.146.PPP.3"><li class="item" id="d45e25423">na vseh šolah, ki naj bodo resnično narodne, pouk <span style="font-style:italic">v materinskem </span>jeziku;</li><li class="item" id="d45e25428">reformo vseh šolskih uradov, v katerih naj zasedajo izključno strokovnjaki in zastopniki ljudstva, izvoljeni na podlagi splošne, tajne in direktne volilne pravice. Vsi šolskoupravni organi v jezikovno mešanih krajih naj bodo, dokler se ne ugodu naši fundamentalni zahtevi po narodni avtonomiji, deljeni po narodnostih;</li><li class="item" id="d45e25430"><ol class="ordered:a" type="a"><li class="item" id="d45e25433">odstranitev šolnine in pristojbin na vseh šolah – od najnižje do najvišje. Učila naj bodo za nepremožne učence brezplačna;</li><li class="item" id="d45e25435">znižanje števila učencev pod enim učiteljem in uredbo šol po modernih zdravstvenih zahtevah;</li></ol></li><li class="item" id="d45e25438"><ol class="ordered:a" type="a"><li class="item" id="d45e25441">višjo izobrazbo učiteljstva;</li><li class="item" id="d45e25443">njega pedagogično neodvisnost;</li><li class="item" id="d45e25445">njega državljansko svobodo in enakopravnost z drugimi stanovi, predvsem kot nje pogoj odstranitev § 54. šol. zakona iz leta 1869.;</li><li class="item" id="d45e25447">izboljšanje materijelnega stanja učiteljstva potom povišanja plač;</li></ol></li><li class="item" id="d45e25450">ločitev šole in cerkve kot konsekvenco §14. drž. Osnov. zakonov ter uresničenje § 2. drž. zak. iz leta 1868.</li></ol><p id="No.146.PPP.4">Želimo si organiziranega dela v tem smislu tudi na Slovenskem in pozdravljamo zato ustanovitev slovenske sekcije <i>Svobodne Misli</i>.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn264"><p><a class="link_return" title="Pojdi nazaj k besedilu" href="#ftn264_return"><sup>264.</sup></a> <span class="noteBody"><span style="font-style:italic">Omladina : glasilo narodno-radikalnega dijaštva</span>, Ljubljana, leto IV, 1907, št. 9, str. 142–143.</span></p></div></div></div></body></html>