<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 110 Resolucija o razmerah v Istri in Trstu, sprejeta na vseslovenskem in istrskohrvaškem shodu 14. septembra 1897 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-349">Dok. št. 110</span><br class="subtitle"/><span class="subtitle" id="PPP-1890-1918-head-350">Resolucija o razmerah v Istri in Trstu, sprejeta na vseslovenskem in istrskohrvaškem shodu 14. septembra 1897 v Ljubljani<span id="ftn186_return"><a class="notelink" title="Slovenec : političen list za slovenski narod, leto XXV, št. 209, Ljubljana, 14. 9. 1897, Vseslovenski in istersko-hrvatski shod; Slovenski narod, leto…" href="#ftn186"><sup>186</sup></a></span></span></h1><div class="chapter" id="doc110"><p id="No.109.PPP.1">Zbrani na vseslovenskem i istersko-hrvatskem shodu pozivajo svoje poslance v državnem zboru, da skupaj s svojimi zavezniki zahtevajo s vso odločnostjo od c. kr. vlade, kot pogoj za podpiranje iste:</p><ol class="ordered:I" type="I" id="No.109.PPP.2"><li class="item" id="d45e21991">da se že dolgo trajajoči sistem v pokrajinah Trstu z okolico i Istri, kakor i v celem Primorju, idoči naravnost na zator<span id="ftn187_return"><a class="notelink" title="Zatrtje." href="#ftn187"><sup>187</sup></a></span> slovenskega in hrvatskega naroda, korenito spremeni; da se zadovolji v osnovnih državnih zakonih utemeljenim zahtevam Slovencev in Hrvatov, v cerkvenih, šolskih, upravnih, sodnih i gospodarskih stvareh; ter v obče, da preneha njih neznosno stanje in da se z njimi postopa po zakonih, kot ravnopravnimi državljani i ljudmi;</li><li class="item" id="d45e21996">posebej glede Trsta z okolico:<ol class="numbered"><li class="item" id="d45e21999">da se urede v mestu Trstu i okolici ljudske šole tako, da se slovenski otroci podučujejo v svojem materinem slovenskem jeziku;</li><li class="item" id="d45e22001">da se za tržaško okolico – vseh šest okrajev – ustanovi posebno c. kr. okrajno glavarstvo za prenešeni delokrog povse neodvisno od tržaškega magistrata, a odvisno naravnost od c. kr. namestništva v Trstu ;</li><li class="item" id="d45e22003">da se, oziroma na volitve v državni zbor, izloči okolica od mesta ter da okolica sama svojega poslanca voli.</li></ol></li><li class="item" id="d45e22006">posebej glede na pokrajino Istro:<ol class="numbered"><li class="item" id="d45e22009">da se, pod uplivom organov c. kr. vlade i tudi z novci hrvatskih vernikov, ne odgajajo duhovniki, skoro izključno sinovi talijanskih voditeljev, v talijanskem jeziku i duhu, ter ne nastavljajo med hrvatske vernike duhovniki talijanske narodnosti in čustva, nevešči hrvatskemu jeziku – kakor se to dogaja posebno v jednej diecezi – ampak da so hrvatske vernike vzgajajoči duhovniki vešči hrvatskemu jeziku i zauzeti za blaginjo hrvatskega ljudstva;</li><li class="item" id="d45e22011">da se za 17.000 hrvatske odnosno slovenske dece, neimajoče šole, ustanove hrvatske odnosno slovenske ljudske šole i da se tudi obstoječe ljudske šole preurede tako, da bode vsa deca poučevana v svojem materinem jeziku; ter da se zakon o šolskih taksah, kot nasproten razvoju ljudskega šolstva, odpravi;</li><li class="item" id="d45e22013">da se za 140.000 Hrvatov in 44.000 njim povse sorodnih Slovencev ustanovi v Pazinu gimnazija s hrvatskim učnim jezikom; </li><li class="item" id="d45e22015">da upravne oblastnije rabijo s Hrvati i Slovenci hrvatski odnosno slovenski jezik, da ne zavlačijo i z najjednostavnejimi rečmi in ne delajo zaprek, ampak hitro, postavno in nepristransko rešavajo vse zadeve, i podpirajo hrvatsko i slovensko ljudstvo, zanemarjeno ne samo v prošlih, nego i v novih, novejših i najnovejših časih;</li><li class="item" id="d45e22017">da c. kr. sodnijske oblastnije rabijo s Hrvati i Slovenci hrvatski odnosno slovenski jezik, i sploh po zakonih i predpisih postopajo ter da se že jedenkrat c. kr. okrožno sodišče, obstoječe za velik del Istre, vmesti v tako mesto, kjer bodo zamogli človečji govoriti hrvatski tožitelji, obtoženci kakor tudi njih svedoki i branitelji, i kjer bode omogočena hrvatska porota;</li><li class="item" id="d45e22019">da se pri volitvah v občinska zastopstva, v deželni i državni zbor pazi na to, da se vršijo zakoni, da vlada red, i da bode volilcem zajamčena sigurnost, ter da se stanje v isterskem zboru i odboru, ustvarjeno i vzdrževano nezakonitimi i nasilnimi sredstvi, spremeni v zakonito in da se zbor ne le premesti v drugo najprimitivnejim zahtevam odgovarjajoče mesto, nego podvzame potrebne mere, da bode saj v tem drugem mestu hrvatskim i slovenskim poslancem zajamčena sloboda i osebna sigurnost;</li><li class="item" id="d45e22021">da se podvzame vse mogoče mere, kojimi bi se povzdignilo toli zanemarjeno gospodarsko stanje hrvatskega i slovenskega ljudstva sploh, i še posebej da mu se pomore v bedi, koja ga čeka vsled jako slabe letošnje letine.</li></ol></li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn186"><p><a class="link_return" title="Pojdi nazaj k besedilu" href="#ftn186_return"><sup>186.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XXV, št. 209, Ljubljana, 14. 9. 1897, Vseslovenski in istersko-hrvatski shod; <span style="font-style:italic">Slovenski narod</span>, leto XXX, št. 209, Ljubljana, 14. 9. 1897, Vseslovenski shod.</span></p></div><div class="note" id="ftn187"><p><a class="link_return" title="Pojdi nazaj k besedilu" href="#ftn187_return"><sup>187.</sup></a> <span class="noteBody">Zatrtje.</span></p></div></div></div></body></html>