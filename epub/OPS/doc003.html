<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 3 Peticija državnemu zboru na Dunaju za stavbno-obrtno novelo, sprejeta na prvem shodu Katoliškega političnega društva v Ljubljani 9. marca 1890 </title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-13">Dok. št. 3</span><br class="subtitle"/><span class="subtitle" id="PPP-1890-1918-head-14">Peticija državnemu zboru na Dunaju za stavbno-obrtno novelo, sprejeta na prvem shodu Katoliškega političnega društva v Ljubljani 9. marca 1890 <span id="ftn3_return"><a class="notelink" title="Slovenec : političen list za slovenski narod, leto XVIII, št. 64, Ljubljana, 18. 3. 1890, Katoliško politično društvo." href="#ftn3"><sup>3</sup></a></span></span></h1><div class="chapter" id="doc003"><div class="opener">Visoka državna zbornica!</div><p id="No.3.PPP.2">Katol. politično društvo v Ljubljani ima med drugim tudi namen, pospeševati slovenskega naroda gmotni napredek v gospodarskih in socijalnih zadevah, skrbeti mu je prav posebno za gospodarsko izobraženost.</p><p id="No.3.PPP.3">Zato z veseljem pozdravlja in z zadovoljnostjo priznava, da je sedanja vlada s pomočjo postavodajalnih zbornic napravila s svojo obrtno novelo od 15. marca 1883. l. odločilen korak v socijalni reformi. Vendar pa vlada sama, kakor tudi postavodajni zbori sami vedó, da je s tem vložena le podlaga, na kateri bo treba zidati še mnogo, preden da se vstanové postavni pogoji, od katerih je v mnogem odvisno blagostanje obrtno-delavskih stanov.</p><p id="No.3.PPP.4">Vzlasti je blagostanje in gmotni napredek obrtno-rokodelskih stanov vseh tostranskih kronovin Avstrijskih, med njimi tudi kronovine Kranjske odvisen mnogo od tega, kako da se bo sklenila novela za stavbeni obrtni red, katero je vlada v § 23., alin 2, novele za obrtni red z dné 15 marca 1883, obljubila. Izrekla se je namreč gledé stavbeno-obrtne novele v imenovanem paragrafu kakor sledi:</p><p id="No.3.PPP.5"><span class="corr">[»]</span>Gledé stavbene obrti določijo se pozneje s posebnim zakonom splošna načela, katerih se je držati, kadar treba odobriti dokaze posebne sposobnosti za nastop v § 15., točka 6. naštetih stavbenih obrtij, in kadar treba določiti, kako na široko se raztezajo pravice posameznih kategorij stavbene obrti.«</p><p id="No.3.PPP.6">S tem je visoka vlada, kakor tudi postavodajna zbornica sama priznala, da treba s posebno novelo vrediti in vtrditi razmerje in stanje stavbeno-obrtnih stanov ter v ta namen že pred šestimi leti izvršila načrt stavbeno-obrtne novele, ki pa še do sedaj ni prišel na dnevni red visoke državne zbornice.</p><p id="No.3.PPP.7">Z ozirom na to, da je ta predlog že toliko let predmet razpravi obrtnega odseka visoke zbornice, a se še sedaj ni razpravljal v državnem zboru ter v naše začudenje zopet letos odložil z dnevnega reda seje vis. državnega zbora z dné 3. februvarja 1890 na poznejše čase,</p><p id="No.3.PPP.8">z ozirom na to, da so določila novega obrtnega reda za stavbene obrtnike popolno brez pomena, dokler se ne izvrši tudi stavbeno obrtna novela,</p><p id="No.3.PPP.9">prosi najdostojneje podpisano <q>katol. politično društvo</q> visoko državno zbornico, da izvôli načrt obrtno-stavbene novele prej ko mogoče postaviti na dnevni red, vsekako pa gotovo še v tem zasedanju.</p><p id="No.3.PPP.10">2. Ker se pa imajo postave, vrejujoče razmere podložnih držati gesla: <q>Vsakemu svoje!</q> zato naj izvôli visoka zbornica poskrbeti, da omogoči onim, ki so se kake obrti pravilno izučili in se kot pomočniki dejanjsko v obrti urili, primerne pogoje za obstanek.</p><p id="No.3.PPP.11">Z ozirom na to, da tudi po predloženem načrtu stavbeni podjetniki ohranijo svoje pravice, primerne njih višji tehniški izobrazbi</p><p id="No.3.PPP.12">z ozirom na to, da v Avstriji 9065 mojstrov zidarjev, kamnosekov, tesarjev, studenčarjev in 44.753 stavbenih pomožnih obrtnikov: mizarjev, ključavničarjev, kleparjev, steklarjev, pečarjev, pleskarjev itd. in skoro toliko tisoč družin vsled neugodnih, ker postavno ne dovolj določenih razmer težko in željno pričakájejo ugodne rešitve novele stavbeno-obrtnega načrta</p><p id="No.3.PPP.13">prosi najdostojneje vdano katol. politično društvo v Ljubljani , da izvôli vis. zbornica vsprejeti vladine predloge stavbeno-obrtne novele in sicer § 2. po nasvetu manjšine obrtnega odseka visoke državne zbornice, ki se glasi:</p><p id="No.3.PPP.14">Stavbeni podjetnik je opravičen voditi in izvrševati velike in druge sorodne stavbe; a on je dolžan pri izvrševanju stavb gledé onih del, ki spadajo v stroko mojstrov tesarjev, kamnosekov in studenčarjev, ali spadajo v opravičeni delokrog stavbenih pomožnih obrtnikov: ključavničarjev, mizarjev, kleparjev, steklarjev, pečarjev, pleskarjev itd., rabiti one obrtnike, ki so za dotična dela opravičeni.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn3"><p><a class="link_return" title="Pojdi nazaj k besedilu" href="#ftn3_return"><sup>3.</sup></a> <span class="noteBody"><span style="font-style:italic">Slovenec : političen list za slovenski narod</span>, leto XVIII, št. 64, Ljubljana, 18. 3. 1890, Katoliško politično društvo.</span></p></div></div></div></body></html>