<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 199 Resolucija za takojšnjo združitev s kraljevino Srbijo, sprejeta na shodu predstavnikov prebivalstva s slovenskega ozemlja, ki ga je zasedla Kraljevina Italija, 24. novembra 1918 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-624">Dok. št. 199</span><br class="subtitle"/><span class="subtitle" id="PPP-1890-1918-head-625">Resolucija za takojšnjo združitev s kraljevino Srbijo, sprejeta na shodu predstavnikov prebivalstva s slovenskega ozemlja, ki ga je zasedla Kraljevina Italija, 24. novembra 1918 v Ljubljani<span id="ftn345_return"><a class="notelink" title="Slovenski narod, leto LI, št. 279, posebna izdaja, Ljubljana, 25 11. 1918, Sijajna manifestacija za takojšnje ujedinjenje s Srbijo." href="#ftn345"><sup>345</sup></a></span></span></h1><div class="chapter" id="doc199"><p id="No.199.PPP.1">Na javnem shodu dne 24. novembra 1918. v Ljubljani zbrani zastopniki prebivalcev iz okupiranih ozemelj Goriške, Trsta, Istre, Notranjske in vseh drugih še nezasedenih slovenskih pokrajin <span style="font-style:italic">ugotavljamo:</span></p><ol class="numbered" id="No.199.PPP.2"><li class="item" id="d45e27798">Da vstraja ves narod neomajeno na od predsednika Wilsona proklamiranem načelu narodne samoodločbe, v smislu katera se je opetovano izjavil, zlasti pa na zasedenem ozemlju, za narodno in politično združitev vseh Slovencev, Hrvatov in Srbov v eno edinstveno, suvereno državo, tako potom plebiscita, kakor na slovesen način, po svojih zastopnikih v Zagrebu dne 29. oktobra 1918.</li><li class="item" id="d45e27800">Da je položaj vseh teh pokrajin vsled likvidacije bivše avstro-ogrske države in razpada njene armada postal velekritičen zlasti na okupiranem ozemlja, kjer vsled rekvizicij, interpelacij, zaprtja mej in ustavitve prometa ter vsled politične brezpravnosti in nepodučenosti ljudstva o položaju, dalje vsled nameravanih deportacij, grozi naravnost gospodarska, prehranjevalna, politična in nacijonalna katastrofa, ki bi se mogla vsled obupnega položaja izcimiti v krvoprelitje, tembolj ker nimamo nikakega mednarodnega priznananega zastopstva, niti mednarodnega varstva.</li><li class="item" id="d45e27802">Da Narodno vijeće v Zagrebu in Narodna vlada v Ljubljani nista še mednarodno priznani in vsled tega ne moreta ščititi naših koristi in nas mednarodno zastopati.</li></ol><p id="No.199.PPP.3">Zato se obračamo na kraljevo srbsko vlado z nujno <span style="font-style:italic">prošnjo</span>, da nemudoma ukrene vse potrebno vnaše varstvo in</p><ol class="numbered" id="No.199.PPP.4"><li class="item" id="d45e27810">imenom ententnih in zedinjenih severo-ameriških držav zasede s svojimi četami jugoslovanske ozemlje in prevzame vojaško organizacijo in vodstvo naših čet. </li><li class="item" id="d45e27812">izposluje zasedbo okupiranega ozemlja potom drugih ententnih in amerikanskih čet.</li><li class="item" id="d45e27814">posreduje kar najnujnejše, da se izstradano prebivalstvo, zlasti ono v okupiranem ozemlju, preskrbi z zadostnimi živili in končno izposluje povratek vseh internirancev in izgnancev v njih domačije ter obnovitev polne politične in osebne svobode.</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn345"><p><a class="link_return" title="Pojdi nazaj k besedilu" href="#ftn345_return"><sup>345.</sup></a> <span class="noteBody"><span style="font-style:italic">Slovenski narod</span>, leto LI, št. 279, <span style="font-style:italic">posebna izdaja</span>, Ljubljana, 25 11. 1918, Sijajna manifestacija za takojšnje ujedinjenje s Srbijo.</span></p></div></div></div></body></html>