<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 162 Izjava češkega dijaštva, podana na III. shodu narodno-radikalnega dijaštva 17.–19. septembra 1909 v Ljubljani</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-514">Dok. št. 162</span><br class="subtitle"/><span class="subtitle" id="PPP-1890-1918-head-515">Izjava češkega dijaštva, podana na III. shodu narodno-radikalnega dijaštva 17.–19. septembra 1909 v Ljubljani<span id="ftn287_return"><a class="notelink" title="Omladina : glasilo narodno-radikalnega dijaštva, Ljubljana, leto VI, 1909, št. 6, 7, str. 98." href="#ftn287"><sup>287</sup></a></span></span></h1><div class="chapter" id="doc162"><div class="teidiv3" id="No.161.PPP"><h4><span class="head" id="PPP-1890-1918-head-516">VIII.</span></h4><p id="PPP-1890-1918-p-1410">Češko dijaštvo, prisotno na III. shodu nar.-radikalnega dijaštva v Ljubljani se pridružuje z živim zanimanjem vsem zahtevam, ki jih je shod izrekel, in povdarja te-le misli:</p><ol class="numbered"><li class="item" id="d45e25862">V narodno-radikalnem gibanju slovenskega dijaštva vidi kar najbolje izraženo narodno zavest slovensko, njega kulturno-vzgojno smer smatra slovenskemu narodu najkoristnejšo.</li><li class="item" id="d45e25864">V manjšinjskem oziru protestira kar najodločnejše proti nemški nasilnosti, izraža svoje radostno občudovanje nad uspehom, s kakršnim se Slovenci proti tej nasilnosti bore, in obeta, da bo stalo kakor en mož za vse slovenske šolske zahteve na Štajerskem, Koroškem, Primorskem, Kranjskem in v Trstu, osobito pa za slovensko univerzo ter da bo kar možno vplivalo v tem smislu na vodilne kroge svojega naroda.</li><li class="item" id="d45e25866">V razrešitvi jugoslovanskega vprašanja, ki vodi k zbližanju vseh jugoslovanskih narodov v vseh vrstah in vseh ozirih, vidi češko dijaštvo stopnjo naprej v splošnem razvoju vseslovanskega zbližanja in prosi prisotne zastopnike Jugoslovanov, naj še nadalje delujejo z vso močjo za zbližanje vseh slovanskih narodov. – Za sebe obeta, da bo neutrudno agitiralo za to idejo.</li><li class="item" id="d45e25868">Protestira kar najodločneje proti slovenski klerikalni žurnalistiki, ki agitira proti obisku čeških visokih šol v Pragi iz verskih vzrokov. Nasprotno priporoča obisk čeških visokih šol, kajti v medsebojnem stiku in spoznavanju slovanskih narodov vidi pozitiven uspeh v evoluciji slovanskega zbliževanja.</li></ol></div></div><!--Notes in [div]--><div class="notes"><div class="noteHeading">Opombe</div><div class="note" id="ftn287"><p><a class="link_return" title="Pojdi nazaj k besedilu" href="#ftn287_return"><sup>287.</sup></a> <span class="noteBody"><span style="font-style:italic">Omladina : glasilo narodno-radikalnega dijaštva</span>, Ljubljana, leto VI, 1909, št. 6, 7, str. 98.</span></p></div></div></div></body></html>