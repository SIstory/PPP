<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 143 Resolucija o gmotnem stanju slovenskega dijaštva, sprejeta na I. shodu narodno-radikalnega dijaštva 5.–8. septembra 1905 v Trstu</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-469">Dok. št. 143</span><br class="subtitle"/><span class="subtitle" id="PPP-1890-1918-head-470">Resolucija o gmotnem stanju slovenskega dijaštva, sprejeta na I. shodu narodno-radikalnega dijaštva 5.–8. septembra 1905 v Trstu<span id="ftn259_return"><a class="notelink" title="Iz naroda za narod! : I. shod narodno-radikalnega dijaštva od 5.–8. kimovca 1905 v Trstu. Ljubljana : Omladina, 1905, str. 103–104." href="#ftn259"><sup>259</sup></a></span></span></h1><div class="chapter" id="doc143"><ol class="ordered:I" type="I" id="No.142.PPP"><li class="item" id="d45e25297"><p id="index-p-d45e25299">Slovensko narodno-radikalno dijaštvo, zbrano na svojem prvem shodu v Trstu smatra žalostne gmotne razmere za prevažen del slovenskega socijalnega vprašanja.</p> <p id="index-p-d45e25302">Slovensko posojilništvo je glavni vir, ki naj zagotovi z ustanovitvijo podpornih fondov dijakom večjih podpor.</p> <p id="index-p-d45e25305">Narodno-radikalno dijaštvo ostro graja brezvestnost onih, ki ne vračajo po končanih študijah brezobrestnih posojil, ker oškodujejo s tem podporna društva in kratijo zaupanje v dijaštvo.</p> <p id="index-p-d45e25308">Odklanjamo z zaničevanjem vsako podporo, ki ji je namen vplivati na prepričanje.</p> <p id="index-p-d45e25311">Narodno-radikalno dijaštvo zahteva, da se podpore pravično regulirajo in predlaga ustanovitev osrednjega biroja, kamor naj javijo podporniki svoje podpore in kjer morejo dobiti informacij.</p> <p id="index-p-d45e25315">Glede podpornih društev želimo, da se da v njih odborih slovenskemu dijaštvu posvetovalna pravica, da se zagotovi podpora za celo leto, pod pogojem, da se gmotne razmere podpiranca ne izpremene; smatramo mesečnih 10 K za podporni minimum.</p></li><li class="item" id="d45e25318">Narodno-radikalno dijaštvo izreka <i>Omladini</i> za nje delovanje na dijaško-socijalnem polju priznanje ter jo pozivlja, da nadaljuje isto posebno z zbiranjem statističnih podatkov, dokler se ne oprimejo tega velevažnega dela poklicani faktorji.</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn259"><p><a class="link_return" title="Pojdi nazaj k besedilu" href="#ftn259_return"><sup>259.</sup></a> <span class="noteBody"><span style="font-style:italic">Iz naroda za narod! : I. shod narodno-radikalnega dijaštva od 5.–8. kimovca 1905 v Trstu</span>. Ljubljana : Omladina, 1905, str. 103–104.</span></p></div></div></div></body></html>