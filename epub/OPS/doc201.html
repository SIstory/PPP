<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 201 Napotila Narodnega Vijeća Slovencev, Hrvatov in Srbov v Zagrebu, sprejeta na seji njegovega Osrednjega odbora 24. novembra 1918 delegaciji, izbrani za izvedbo združitve Države Slovencev, Hrvatov in Srbov s kraljevinama Srbijo in Črno goro</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="PPP-1890-1918-head-628">Dok. št. 201</span><br class="subtitle"/><span class="subtitle" id="PPP-1890-1918-head-629">Napotila Narodnega Vijeća Slovencev, Hrvatov in Srbov v Zagrebu, sprejeta na seji njegovega Osrednjega odbora 24. novembra 1918 delegaciji, izbrani za izvedbo združitve Države Slovencev, Hrvatov in Srbov s kraljevinama Srbijo in Črno goro<span id="ftn347_return"><a class="notelink" title="Zapisnik sa sednice Središnjeg odbora Narodnog vijeća SHS. Građa o stvaranju jugoslovenske države : (1. I – 20. XII 1918). Tom II (Dragoslav Janković …" href="#ftn347"><sup>347</sup></a></span></span></h1><div class="chapter" id="doc201"><ol class="numbered" id="No.201.PPP"><li class="item" id="d45e27845">Konačnu organizaciju nove države može odrediti samo sveopća narodna ustavotvorna skupština svega ujedinjenog naroda Srba, Hrvata i Slovenaca s većinom od dvije trećine glasova. Konstituanta mora se sastati najkasnije 6 mjeseci poslije sklopljena mira. Izrijekom se konstituanti pridržava pravo, da odredi ustav, razumijevajući ovdje naročito državnu formu (monarhija ili republika), unutrašnje državno ustrojstvo i osnovna prava državljana; zatim državnu zastavu, te sjedište vlade i drugih državnih vrhovnih organa. </li><li class="item" id="d45e27847">Do sastanka konstituante vršit će provizorno zakonodavnu vlast »Državno vijeće« kome pripadaju: svi članovi »Narodnog vijeća« u Zagrebu, koji će se nadopuniti s 5 članova »Jugoslavenskog odbora« u Londonu ; zatim razmjerni broj predstavnika kraljevine Srbije, koje će odabrati Narodna skupština u dogovoru s tamošnjim političkim strankama; te razmjeran broj predstavnika Crne Gore, koje će odabrati onamošnja Narodna skupština.</li><li class="item" id="d45e27849">Državno vijeće Srba, Hrvata i Slovenaca odredit će na prvom sastanku provizornu državnu i pomorsku zastavu.</li><li class="item" id="d45e27851">Vladarsku vlast vršit će do odluke konstituante kralj Srbije, odnosno prijestolonaslednik Aleksandar kao regent države Srba, Hrvata i Slovenaca. Regent nije odgovoran »Državnom vijeću«, pred kojim polaže zakletvu. On će po načelima parlamentarne vladavine imenovati vladu, koja uživa povjerenje »Državnog vijeća«. On ima pravo zakonodavne inicijative i sankcije. »Državno vijeće« može se odgoditi samo vlastitim zaključkom, a ne može se raspustiti prije sastanka konstituante.</li><li class="item" id="d45e27853">Provizorno sjedište državne vlade i »Državnog vijeća« odredit će se sporazumno.</li><li class="item" id="d45e27855">Državno vijeće bit će dužno, da provede izbore za konstituantu i da ju odmah sazove. Izborni red za konstituantu odredit će Državno vijeće na osnovu općeg, izravnog, proporcionalnog i tajnog prava glasa sa zastupstvom manjina.</li><li class="item" id="d45e27857">Državna vlada, odgovorna Državnom vijeću, upravljat će državnim poslovima, pa ćc biti sastavljena od ministra predsjednika i ministara za sve grane državne uprave, te od 7 državnih tajnika, koji će imati mesto i glas u ministarskom vijeću, i to po jedan za Srbiju, za Hrvatsku i Sloveniju, za Bosnu i Hercegovinu, za Sloveniju, za Dalmaciju, za Crnu Goru, te za Bačku, Banat i Baranju. Državni tajnici imaju zastupati interese svoje zemlje u državnoj vladi, pa – predlažući državnoj vladi prijedloge zemaljskih vlada – imaju paziti, da se tim prijedlozima ne vrijeđaju ni zakoni ni državni interesi.</li><li class="item" id="d45e27859">Poslovi spoljašnji, vojni, pomorski, državne financije, pošte i brzojavi izuzeti su iz djelokruga zemaljskih odnosno pokrajinskih vlada, te pridržani isključivo državnoj vladi. Druge poslove vode zemaljske odnosno pokrajinske vlade u autonomnom djelokrugu po uputama i pod nadzorom državne vlade.</li><li class="item" id="d45e27861">U autonomnim poslovima vrše nad zemaljskom vladom nadzor zemaljski sabori, odnosno pokrajinska će se vijeća sastaviti po dogovoru stranaka dotične pokrajine; ne postigne li se sporazum, odlučit će državno vijeće. Na čelu pokrajinskih vlada stoje predstojnici – a u Zagrebu, na čelu zemaljske vlade ban, – koje imenuje vladar, odnosno regent na prijedlog zemaljskih sabora odnosno pokrajinskih vijeća.</li><li class="item" id="d45e27863">Zemaljskim vladama doznačivat će potrebita financijalna sredstva državna vlada u okviru državnog proračuna, prihvaćena od Državnog vijeća.</li><li class="item" id="d45e27865">Na znazi ostaju svi dosadanji zakoni i drugi propisi isto tako i organizacija sudova, na dosadašnje administrativno ustrojstvo i sadašnji organi zemaljskih vlada.</li></ol></div><!--Notes in [div]--><div class="notes"><div class="noteHeading">Opombe</div><div class="note" id="ftn347"><p><a class="link_return" title="Pojdi nazaj k besedilu" href="#ftn347_return"><sup>347.</sup></a> <span class="noteBody">Zapisnik sa sednice Središnjeg odbora Narodnog vijeća SHS. <span style="font-style:italic">Građa o stvaranju jugoslovenske države : (1. I – 20. XII 1918). Tom II </span>(Dragoslav Janković /ur./, Bogdan Krizman /ur./). Beograd : Institut društvenih nauka, 1964, str. 646.</span></p></div></div></div></body></html>